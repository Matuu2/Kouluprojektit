Kun ohjelma käynnistyy, se lukee edellisessä kohdassa esitettyä muotoa olevan syötetiedoston nimeltä
 
    tuotetiedot.txt
    
Ohjelma jäsentelee tiedostosta lukemansa rivit ja tallentaa eri kauppojen tuotetiedot sopivaan sisäiseen tietorakenteeseen.

Kun tiedosto on luettu, ohjelma tulostaa kehotteen:

    tuotehaku>␣ 

Tähän kehotteeseen ohjelman käyttäjä voi syöttää seuraavia käskyjä: 

lopeta
    Ohjelman suoritus päätty ilman, että ohjelma tulostaa mitään. 

kauppaketjut
    Tulostaa aakkosjärjestyksessä alekkain kaikki tunnetut kauppaketjut.

    Esimerkiksi:

          tuotehaku>␣kauppaketjut
          K-Citymarket
          Prisma
          S-Market
          tuotehaku>␣ 
          

myymalat kauppaketjun_nimi
    Tulostaa aakkosjärjestyksessä alekkain kaikki annetun kauppaketjun myymälät.

    Esimerkiksi:

          tuotehaku>␣myymalat K-Citymarket
          Lielahti
          Linnainmaa
          Pirkkala
          Turtola
          tuotehaku>␣ 
          

halvin tuotteen_nimi
    Tulostaa halvimman hinnan halutulle tuotteelle ja sen alle aakkosjärjestyksessä myymälät, joista tuotetta saa kyseisellä hinnalla.

    Tulostusasu käy ilmi seuraavasta esimerkistä:

          tuotehaku>␣halvin mansikkajogurtti
          0.90 euroa
          Prisma Kaleva
          Prisma Koivistonkyla
          tuotehaku>␣ 
          

    Hinta tulostetaan kahden desimaalin tarkkuudella.

    Jos tuote on tuntematon (sitä ei siis esiinny minkään myymälän tuotevalikoimassa), tulostuu ilmoitus:

          tuotehaku>␣halvin suklaakabanossi
          Tuote ei kuulu valikoimiin.
          tuotehaku>␣ 
          

    Jos tuote kuuluu ainakin joidenkin myymälöiden valikoimaan, mutta se on tilapäisesti loppu kaikista niistä, tulostetaan:

          tuotehaku>␣halvin suklaamuna
          Tuote on tilapäisesti loppu kaikkialta.
          tuotehaku>␣ 
          

tuotevalikoima kauppaketjun_nimi kaupan_sijainti
    Komento tulostaa tuotteen nimen mukaisessa aakkosjärjestyksessä kaikki kyseisen kauppaketjun halutun myymälän tuotevalikoimaan kuuluvat tuotteet ja niiden hinnat.

    Esimerkki:

          tuotehaku>␣tuotevalikoima Prisma Lielahti
          mansikkajogurtti loppu
          mustamakkara 2.90
          tuotehaku>␣ 
          

    Hinnat tulostetaan kahden desimaalin tarkkuudella.

tuotenimet
    Ohjelma tulostaa näytölle kaikkien kauppaketjujen kaikkien myymälöiden tuotevalikoimat yhtenä pitkänä listana, jossa tuotteet ovat aakkosjärjestyksessä ja jokainen tuote on listalla vain kerran. Myös tuotteet, jotka ovat tilapäisesti lopussa, ovat mukana.

    Esimerkki valaisee asiaa parhaiten:

          tuotehaku>␣tuotenimet
          aamujuoma
          ahven
          ananas
          appelsiini
            ⋮
          maa-artisokka
          mansikkajogurtti
          mustamakkara
          mutakakku
          nektariini
            ⋮
          yrttimauste
          tuotehaku>␣ 
          
